# Kalaha-Jenni
KALAHA
Pelin tavoite:
Pelin tavoite on kerätä enemmän kiviä omaan Mancalaan kuin vastustaja.

Pelivalmistelut:
Laudan molemmissa päissä on suurempi kippo, Mancala. Pelin alussa jokaisessa pienessä kipossa on 4 kiveä. Mancalat jätetään tyhjiksi.

Pelin kulku:
Pelaajan oikealla puolella oleva Mancala on hänen Mancalansa, johon hän yrittää kerätä kiviä. Pelaajan puolella lautaa olevat 6 pienempää taskua ovat myös hänen. 
Aloittaja arvotaan. Aloittava pelaaja ottaa kaikki neljä kiveä yhdestä omasta pienemmästä kipostaan ja pudottaa ne sitten yksi kerrallaan seuraaviin kippoihin edeten vastapäivään ja aloittaen lähimmästä oikeanpuoleisesta taskusta. Myös oma Mancala lasketaan mukaan.  Jos nostettuja kiviä on paljon, hän jatkaa niiden pudottamista vastustajan kippoihin, mutta hyppää vastustajan Mancalan yli.
Jos pelaaja pudottaa viimeisen kädessään olevan kiven omaan Mancalaansa, hän saa uuden vuoron. Jos taas pelaaja pudottaa viimeisen kädessään olevan kiven yhteen omista taskuistaan, joka on tyhjä, hän saa ottaa kyseisen kiven ja kaikki kivet vastustajan vastapäisestä kiposta ja laittaa ne Mancalaansa.

Pelin voittaja:
Peli päättyy, kun jommankumman pelaajan kaikki pienemmät kipot ovat tyhjiä. Tämän jälkeen pelaaja, jonka pienemmissä kipoissa on vielä kiviä, ottaa ne ja laittaa omaan Mancalaansa. Sitten kivet lasketaan ja se, jolla on enemmän kiviä, voittaa. 